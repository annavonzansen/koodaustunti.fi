---
layout: post
title:  Miksi robottiviikko, miksi Koodaustunti?
date:   2013-10-31 22:57:00
---

Käännetään kysymys toisin päin: millainen olisi _tietotekniikaton päivä_?

## "Tietotekniikaton päivä" sinulle, töissä ja vapaa-ajalla? 

Kysymys herättää ensimmäiseksi monessa mielihyvän aaltoja, odotuksia vapaudesta ja riippumattomuudesta - toisissa kauhunväristyksiä myös. Millainen olisi todellinen päiväsi, jos tietotekniikka kaikkineen mikroaaltouunin mikrokontrollerista kännykän kautta vaikkapa junien liikenteenohjaukseen olisi pois käytöstä?

Kysymyksenasettelu on yksipuolinen, mutta niin on myös tietotekniikasta ärsyyntyvien kommentointi. Jotta kokonaiskuvan voisi muodostaa, olisi mukava saada eri ihmisten näkökulmia tähän! __Kommentoikaa__ tai kirjoittakaa vastablogauksia ja laittakaa linkki kommentteihin tai twitteriin [@Koodaustunti][kt@twit].


## Suomen ja maailman tulevaisuus

On varmastikin turhaa edes esittää kysymystä tulevaisuudesta ilman tietoteknologiaa - toki jos joku siitä motivoituu, kommentoikaa!

Millainen on realistinen tulevaisuus Suomelle osana maailmaa, jossa raha liikkuu ilman rajoja? Onko Suomella tulevaisuutta ilman teknologista huippuosaamista - siis koodausta, "computational thinking"iä, robotiikkaa, bioteknologiaa jne.

*Millainen on maailman tulevaisuus?* Onko realistista uskoa maailman ratkaisevan blobaalit ongelmat (vain) rajoittamalla kulutusta vai tarvitaanko lisäksi uusia teknologisia innovaatiota, jota ylläpitävät elintasoa ja hyvinvointia - kaikille ja mahdollisimman tasaisesti?

Millainen on maailma, jossa teknologinen osaaminen jakaa ihmiset A- ja B-kansalaisiin? Onko uskottavaa, että hyvää jaetaan niillekin, joiden osaaminen ei teknologistuvassa maailmassa riitä uusien vaatimusten mukaiseen tuottavaan työhön?


Ja viimeisenä - ajatteleminen, innostus, yhteisöllisyys ja kekseliäisyys - onko merkityksellistä, hyvää elämää ilman niitä?


Olkaa hyvät ja kommentoikaa, joko tänne, Twitteriin [@Koodaustunti][kt@twit] tai vastablogauksilla linkitettynä!

<div class="embed-container">
	<iframe allowfullscreen="true" frameborder="0" height="350" mozallowfullscreen="true" src="https://docs.google.com/presentation/d/1P0Y0tIrIxYI_cZg95R_yCumAom25AZLd6yGIlh6TeZk/embed?start=false&amp;loop=false&amp;delayms=2500" webkitallowfullscreen="true" width="500"></iframe>
</div>
[kt@twit]: http://twitter.com/koodaustunti