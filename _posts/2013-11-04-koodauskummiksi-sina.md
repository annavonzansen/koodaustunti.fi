---
layout: post
title:  "Koodauskummiksi - sinä!"
date:   2013-11-04 09:17:00
author: Mikko Jordman
---

Koodaustunti hakee ohjelmisto- ja mediayrityksistä kummeja, joiden tuella haluamme edistää uusien digitaalisten taitojen leviämistä kouluissa.

## Miksi?
- Tavoitteena on saada alan yrityksistä erilaisia kumppaneita tukemaan kouluissa tapahtuvaa tietotekniikan käyttöönottoa ja siirtymistä web1.0 tvt-taidoista kohti web3.0-maailmaa. 


## Taustaa

- Koulujen tietotekniikkataidot laahaavat tutkimusten mukaan jäljessä vaikka opettajakunnassa on paljon mielenkiintoa ja valmiuksia asian edistämiseen.
- Koodaustunnin ideana on laskea kynnystä tuoda tieto- ja mediatekniikan taitojen opetusta kouluihin.
- Koodaustunnin kummien avulla voimme jalkauttaa kouluihin työelämässä opittuja käytänteitä ja ymmärrystä niistä työtavoista joilla koodaus ja muut mediataidot liittyvät osaksi laajempaa työelämän osaamista ja olemassa olevia työnkulkuja.
- Koodaustunnin kummien tärkein tehtävä on kertoa mitä kaikkea hauskaa ja hyödyllistä he ovat saaneet aikaan koodin ja uusien digitaalisten työtapojen avulla.
- Koodaustaitojen oppimista lähestytään tarkoituksellisen leikillisesti ja tavoitteena on antaa koululaisille motivoiva ensikosketus koodaamisen
ja mediataitojen maailmaan.

<a href="#" class="button-big">Tule mukaan!</a>